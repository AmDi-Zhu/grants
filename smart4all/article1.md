[На головну](../README.md)

# Як впровадити пілотний інноваційний проект без вільних коштів (Частина 2)

Якщо Ви почали читати цей текст, то питання для Вас мабуть є актуальним, але попередній виклик Ви чомусь проігнорували, або подалися без мого відома, що цілком нормально (але хотілось би про це принаймні знати). Якщо Ви не входите в категорію тайних подавачів заявок або тих, хто прочитав першу частину, для Вас не лишнім буде прочитати мою попередню статтю ["Як впровадити пілотний інноваційний проект без вільних коштів"](article.md). 

Отже до **17 січня 2023** відкритий виклик на грант на так званні експерименти між-доменної  передачі технологій (Cross-domain Technology Transfer Experiments  (**CTTE**)). Детально про  це можна почитати в [посібнику для заявників](CTTE_GuideForApplicants.md), тут зупинюся на ключових моментах. 

Усі виклики SMART4ALL націлені на застосуванні технологій налаштовуваних обчислень з низьким споживанням енергії (**CLEC** Customised Low-Energy Computing) для кіберфізичних систем (**CPS** Cyber-Physical Systems) та Інтернету речей (**IoT**) з метою цифровізації ... (в принципі чого завгодно). Ідея саме конкретної пропозиції (CTTE) залучити до експериментів три організації, які формуватимуть єдиний **консорціум** який прийматиме участь:

- постачальник технології, якою може бути академічна установа або МСП (мале або середнє підприємство)
- виробник, який поставить технологію на потік (МСП)
- отримувач технології - по суті майданчик для експериментів, на якому технологія впроваджується вперше (МСП)   

Постачальник технології має змогу перевірити і довести свою технологію до реалізації, виробник - отримати готовий до тиражування продукт, отримувач технології - отримати вигоду від реалізації (ще і за грантові кошти) щоб удосконалити продукти, процеси чи послуги (наприклад, завдяки виграшу щодо вартості продукту, продуктивності чи споживання енергії). . 

Ці три організації повинні бути принаймні з 2-х країн. Україна отримує додаткові пріоритетні бали, що піднімає шанси на виграш. Але звісно, як мінімум одного з партнерів треба шукати в Європі. 

На все про все дають до **80 тис. євро**. Звісно, якщо ваша заявка пройде всі перевірки та отримає достатню кількість балів щоб увійти в 4-ку переможців. Далі у вашого консорціуму є 9 місяців щоб реалізувати ідею. Протягом цього терміну ви будете звітуватися відповідно до попередньо розроблених показників. Гроші можна витратити на:     

- зарплату персоналу, залученого до експериментів CTTE

- навчання та обслуговування, пов’язані з CTTE

- розробку ліцензії та договору про інтелектуальну власність

- проїзд для спільних візитів партнерів CTTE або презентацій чи демонстрацій CTTE, організованих SMART4ALL

- забезпечення відкритого доступу до наукових публікацій, пов'язаних з CTTE

- витратні матеріали та обладнання

- витрати, понесені під час завантаження артефакту як внеску на ринок SMART4ALL

Можна почитати про попередніх переможців за [цим посиланням](CTTE_12winners.md). Відверто кажучи, там мало інформації, але краще, ніж нічого. Крім того, якщо виклик Вас зацікавив - в посібнику є посилання на ресурси, де можна задати питання, також є [відповіді на часті запитання](CTTE_qa.md). 

Якщо у Вас є ідея і Ви хочете податися, але не знаєте як це робиться, звертайтеся до мене, я в складі експертів EIF UCA, де є і інші експерти, які Вам допоможуть. Якщо ви вже є членом Українського Кластерного Альянсу (УКА), то можна обговорювати все на платформі <https://matchmaking.appau.org.ua> 

Олександр Пупена 

Для зворотного зв'язку:

- [Facebook](https://www.facebook.com/fieldbusbook/posts/pfbid033iAyMfywNHC1twMfEJto2kG7obrydYzYifKjXZ3L2ygUiUE36dPVwziJBVD4h6Vdl)
- [Linkedin](https://www.linkedin.com/feed/update/urn:li:activity:6979904801249603584/)
- [GitHub](https://github.com/pupenasan/grants/issues/1)