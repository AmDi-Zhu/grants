# Як впровадити пілотний інноваційний проект без вільних коштів

Якщо Ви почали читати цей текст, то питання для Вас мабуть є актуальним. Якщо так, то ваша компанія очевидно відноситься до одного з 2-х типів:

- розробник нової технології або продукту (ПЗ чи апаратного забезпечення), наприклад інноваційна компанія, наукова установа чи навчальний заклад  
- невелика виробнича, інфраструктурна або інша промислова компанія, яка намагається впровадити новітні технології Індустрії 4.0

І в тому і в іншому випадку, у вас немає достатньо коштів, щоб впровадити пілотний проект, який би міг реалізувати вашу ідею. Якщо ви в даному випадку є представником промислової компанії, то мабуть вона є невеликою і немає власного R&D, тому не може собі позволити витрачати кошти на інновації. Саме для таких організацій (**МСП** - малі та середні компанії) створено багато грантових пропозицій (видача грошової допомоги) через мережу різноманітних європейських центрів та запуску серії проектів. Однак Україна втрачає можливості використовувати ці кошти, тому що ... не подає свої заявки на участь. Саме з цієї причини я приєднався до руху по інтенсифікації цього процесу, про що пишу ось [тут](https://pupenasan.github.io/grants/) , але зараз я хочу розповісти про конкретну пропозицію, яка діє до **15 жовтня 2022 року**.  

## Про грант на передачу технології 

Отже багато науковців, інноваторів мають цікаві ідеї, які так і не доходять до етапу впроваджень, бо банально немає на це коштів. Цю проблему може вирішити отримання грантових коштів з пропозиції цілеспрямованих експериментів з передачі технологій (**FTTE** Focused Technology Transfer Experiments) проекту SMART4ALL, яка діє до **15 жовтня 2022 року**.  SMART4ALL – це проект, що фінансується Horizon 2020, який нарощує потенціал серед європейських зацікавлених сторін шляхом розробки самодостатніх транскордонних експериментів, які передають знання та технології між науковими колами та промисловістю. Він орієнтований на індивідуальні низькоенергетичні обчислення (CLEC) для кібер-фізичних систем (CPS) та Інтернету речей (IoT). Детально про цю пропозицію можна почитати в перекладеному українською мовою [посібнику](https://pupenasan.github.io/grants/smart4all/FTTE_GuideForApplicants.html), тут коротко виділю тільки основні ідеї. 

![img](media/clip_image002.jpg)

Отже, ідея в тому щоб профінансувати експерименти з передачі (впровадження) технологій, нового обладнання або ПЗ від однієї організації до іншої. Однією з них обов'язково має бути МСП, а іншою - або МСП, або академічна установа. Ці дві організації формують **консорціум**, і вони обов'язково повинні бути з різних країн Європи, одна з них обов'язково має бути зі східної Європи, ну тобто з України ;-). До речі, українці в даній пропозиції мають додаткові бонуси. Якщо пропозиція буде одобрена (заявка отримає найбільше балів), то на реалізацію буде виділено до **80 тис.євро** і **9 місяців.**    

Технології повинні зосереджується на одній із чотирьох визначених вертикалей: оцифрований (didgital) транспорт, оцифроване сільське господарство, оцифроване навколишнє середовище та оцифроване будь-що. Останнє відкриває можливість передавати будь які цифрові технології, бо туди входить все інше, що не увійшло в три інші вертикалі.  

SMART4ALL вже організував два рази подібні запити FTTE, і це буде третій і останній. З обраними комісією пропозиціями з минулих разів можна познайомитися за [цим посиланням](FTTE_12winners.md), це дасть представлення що саме може стати пропозицією.

Після вибору експерименту, SMART4ALL запропонує партнерам FTTE (бенефіціарам Open Call) технологічну підтримку (включаючи технічне навчання), підтримку бізнесу та доступ до фінансування (включаючи підтримку розробки бізнес-плану та визначення державних і приватних джерел фінансування), видимість завдяки порталу співпраці, де будуть опубліковані всі експерименти та бенефіціари, а також участь SMART4ALL у основних подіях на рівні ЄС.

Загальна фінансова підтримка на FTTE включає відшкодування таких форм витрат:

- на персонал, залучений до FTTE.

- Навчання та обслуговування, пов'язане з FTTE, для галузевих партнерів.

- Розробка ліцензії та договору про інтелектуальну власність.

- Необхідні витрати на проїзд для спільних візитів партнерів FTTE або презентацій чи демонстрацій FTTE, організованих SMART4ALL.

- Витрати на забезпечення відкритого доступу до наукових публікацій, пов’язаних із FTTE.

- витрати на витратні матеріали та обладнання.

## Як знайти партнера для подання заявки?

Отже, наприклад, Ви хочете спробувати подати заявку на отримання гранту. Ви можете приєднатися до одного з кластерів з [УКА](https://www.clusters.org.ua/), після чого знайти експертів, що допоможуть Вам на українській платформі [matchmaking](https://matchmaking.appau.org.ua). Це буде простіше, так як там є люди, які вже мають досвід в подачі грантових заявок.  

У будь якому випадку вам потрібен партнер з іншої країни. Якщо Ви будете робити це самостійно, то пошук партнера можна робити через спеціальний сервіс підбору партнерів SMART4ALL [Matchmaking & Partner Search Service](https://matchmaking.smart4all-project.eu/) , де ви маєте доступ до всієї екосистеми проекту. 

Якщо у Вас є ще запитання, можете спочатку переглянути [часті питання та відповіді](FTTE_qa.md) або почитати [посібник](FTTE_GuideForApplicants.md).

Ну або спробувати звернутися до мене. У мене ще немає досвіду в цих питаннях, але він є у моїх колег з АППАУ, тому ми обов'язково спробуємо Вам допомогти.  

Олександр Пупена 